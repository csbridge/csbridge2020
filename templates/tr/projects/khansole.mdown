template: templates/en/projects/projectTemplate.ptl
title: Khansole Akademi
credit: Hazırlayan: Nick Parlante

File: `khansole.py`

Artık programlamanın bize farklı alanlarda nasıl yardım edebildiğini gördüğünüze göre
başkalarının öğrenmesine yardımcı olan Khan-sole Akademi programını uygulamaya koyma
vaktiniz geldi! Bu problem için `khansole_academy.py` isimli dosyaya yazacağınız program
kullanıcı için rastgele basit toplama işlemleri üretecek, kullanıcının cevabını alıp
doğruluğunu kontrol edecek ve kullanıcının materyalde uzmanlaştığından emin olana kadar
bu aşamaları tekrar edecek. Unutmayın, **"konsol"** "terminal" için kullandığımız başka
bir isim :-).


Daha detaylı anlatmak gerekirse, programınız iki tane 2 basamaklı (10 ila 99 arasındaki sayılar)
sayının toplama işlemini üretebilmeli. Kullanıcıya her işlem için cevabı sorulmalı. Daha sonra,
programınız kullanıcının cevabının doğru olup olmadığına karar verip kullanıcıyı sonucu
açıklayan bir mesajla bilgilendirmeli. Programınız kullanıcı 3 problemi <u>**art arda**</u>
doğru cevaplayana kadar soru sormaya devam etmeli. (Not: kullanıcının programı tamamlamak için
üst üste doğru cevaplaması gereken problem sayısı constant (sabit değişken) tanımlamak için
verebileceğimiz güzel bir örnek). Pogramın örnek bir çalıştırılması aşağıda gösterilmiştir
(kullanıcı girdileri kalın karakterlerle gösterilmiştir).

<hr/>
<code>
51 + 79 işleminin sonucu nedir?<br/>
Cevabınız: <b style="color:blue">120</b><br/>
Maalesef. Doğru cevap 130 idi<br/>
33 + 19 işleminin sonucu nedir?<br/>
Cevabınız: <b style="color:blue">42</b><br/>
Maalesef. Doğru cevap 52 idi<br/>
55 + 11 işleminin sonucu nedir?<br/>
Cevabınız: <b style="color:blue">66</b><br/>
Doğru! Bu art arda verdiğiniz 1. doğru cevap.<br/>
84 + 25 işleminin sonucu nedir?<br/>
Cevabınız: <b style="color:blue">109</b><br/>
Doğru! Bu art arda verdiğiniz 2. doğru cevap.<br/>
26 + 58 işleminin sonucu nedir?<br/>
Cevabınız: <b style="color:blue">74</b><br/>
Maalesef. Doğru cevap 84 idi<br/>
98 + 85 işleminin sonucu nedir?<br/>
Cevabınız: <b style="color:blue">183</b><br/>
Doğru! Bu art arda verdiğiniz 1. doğru cevap.<br/>
79 + 66 işleminin sonucu nedir?<br/>
Cevabınız: <b style="color:blue">145</b><br/>
Doğru! Bu art arda verdiğiniz 2. doğru cevap.<br/>
97 + 20 işleminin sonucu nedir?<br/>
Cevabınız: <b style="color:blue">117</b><br/>
Doğru! Bu art arda verdiğiniz 3. doğru cevap.<br/>
Tebrikler! Toplama işleminde uzmansınız.<br/>
</code>
<hr/>

Bir not olarak, CS106A'nın eğitmenlerinden biri olan Mehran'ın programlama öğrenmeye başladığında
(arkadaşı Matthew ile birlikte) yazdığı ilk programlardan biri Khan-Sole Akademi'ye çok benziyordu ve
"M&M's Matematik Bulmacıları" adındaydı. Bu program BASIC isimli bir programlama dilinde
yazılmıştı ve 4K hafızası (4 Kilobyte) olan ve bilgi tutmak için kaset (1970'lerde müzik dinlemek
için kullanılanlar gibi) kullanan bir bilgisayar kullanılmıştı.
